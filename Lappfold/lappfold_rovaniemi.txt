Rovaniemi
Lapp viszonyokhoz képest pezseg az élet a 35 000 lakosú Rovaniemiben. Ide összpontosult a gazdaság, a kereskedelem, a turizmus és a közigazgatás. 
A turisták számára Rovaniemi fontos ellátóhely, mert mindenféle felszerelést árúsítanak az itteni üzletek.
Látnivalók
Napapiirin Porofarmi
A lapp falu rénszarvasfarmján tartják a sarkköri keresztelõt, az Északi-sarkkört átlépõk mulatságos keresztelõjét, amit okirattal díjaznak. Utána rénszarvashús kerül az asztalra. 
Ounasvaara
A keleten emelkedõ dombról jó kilátás nyílik a városra, valamint a Kemijoki (Finnország leghosszabb folyója) és az Ounasjoki egymásba torkollására. Ezenkívül van Ounasvaarában még nyári szánkópálya, a télisportokhoz öt szlalompálya, három sílift és három síugrósánc, valamint 100 km-es sífutó út.
Télapó-mûhely
Akit (már) nem érdekel a Télapó, még annak is érdemes körülnéznie itt. A sok giccs mellett egy halo hasznos és értékes kézmûipari tárgy is akad (faeszközök, rénszarvasbõrbõl készült holmik stb.). Lehet, hogy az árucikkek olcsóbbak másutt, de ilyen nagy választékot sehol nem találni.
Múzeumok
Arktikum
A díjat kapott múzeum átfogó tájékoztatást nyújt az Észak-sarkkörön túli élõhelyrõl. Bemutatja, hogyan kellett z embereknek Lappföldön minduntalan megküzdeniük a túlélésért, hiszen a természet asztala errefelé sosem volt roskadozó. Különösen fontos szerepet kap a turizmus és a rénszarvastartás. Tudományos központ is kapcsolódik hozzá, ahol azt kutatják, miként befolyásolják a Földön bekövetkezõ változások a természetet az Északi sarkon. 
Lapp Erdészeti Múzeum
A szabadtéri múzeumban favágók kunyhói és az erdészet kezdeti idejébõl származó mindenféle eszközök láthatók.
Étlezés
Oppipoika
Jó, falusi konyha mérsékelt áron, mert vendéglõiskola kapcsolódik hozzá. 
Rantasipi Pohjanhovi
Az ínyenceknek való kitûnõ étterem az azonos nevû szállodában található. 
Szállás
Matka Borealis
Jó minõségû panzió, közel a központhoz.
Rantasipi Pohjanhovi
Nagyon jól felszerelt szálloda ínyenceknek való étteremmel.
Felvilágosítás
Városi Turistairoda (tel.: 016/34 62 70)
Közeli kirándulás
Auttinköngas
Az Auttinköngas vízesés lebilincselõ természeti jelenség: a víz 16 m magasból zúdul alá.