Lappföld
Harmóniában a természettel
Egy különleges nép mindmáig megõrizte Európában egyedülálló természeti világát
Azt hallván, hogy valaki a Lappföldre készül, az emberek vagy értetlenkedõ mosollyal reagálnak, vagy felcsillan a szemük. Nyilván kétfajta ember létezik: olyan, aki a Lappfölddel nem tud mit kezdeni, meg olyan, aki pontosan tudja, micsoda értéket jelent az a vidék. Ha nem volnának a Lappföld lakói és az odafigyelõ turisták, a lappföldi természetnek már régen felborult volna az egyensúlya. Jóllehet már itt is kiütköznek a fogyasztói társadalom vadhajtásai - lásd vadul száguldó motoros szánok, elhajigált szemét, olajjal szennyezett vizek -, de csak a települések környékén. Kinn, ahol a magukat samiknak nevezõ lappok élnek (mintegy 6500-an), sikerült megõrizni a párját ritkító természetet.
A Lappföld a turisták Mekkája. Aki nem jelzéssel ellátott utakon vándorol, mindig fogadjon maga mellé vezetõt. Ugyanez vonatkozik a vizek vándoraira is, akik nem éppen veszélytelen utakon járnak, különösen nem a késõn jövõ hóolvadás vagy esõzések után. És a sílécen úton lévõknek is csak azt ajánlhatjuk, hogy ne kószáljanak tájékozott vezetõ nélkül a téli sarki éjszaka kéklõ homályában. Ahol feltûnik a "Sámi Duodji" felirat, ott bizonyosak lehetünk afelõl, hogy eredeti saami kézmûvesterméket kínálnak.
Különleges lappföldi ajánlatok:
Ounas-Pallastunturi Nemzeti Park 
Gyönyörû vidék túrázásra, ingyenes szállással a menedékházban.
Télapó-mûhely Rovaniemiben 
Ajándékok, fából és bõrbõl készített használati tárgyak óriási választéka.
Auttinköngas 
16 m magasról alázúduló, fenséges vízesés.
A rovaniemi Arktikum
Minden, amit az északfinn természetben a nehéz túlélésrõl, a természet változásairól és az ökológiai kutatásokról tudni lehet. 